{
  "id": 38,
  "book_number": 76,
  "name_en": "3 John",
  "name_ro": "III Ioan",
  "chapter_count": 1,
  "url": "https://www.bibliaortodoxa.ro/carte.php?id=38",
  "chapters": [
    {
      "chapter": 1,
      "verses": [
        {
          "verse": 1,
          "text": "Preotul, către Gaiu cel iubit, pe care îl iubesc întru adevăr:"
        },
        {
          "verse": 2,
          "text": "Iubitule, mă rog să ai spor în toate şi să mergi bine cu sănătatea, precum bine mergi cu sufletul."
        },
        {
          "verse": 3,
          "text": "M-am bucurat mult când au venit fraţii şi au mărturisit despre adevărul tău, aşa cum umbli tu întru adevăr."
        },
        {
          "verse": 4,
          "text": "Mai mare bucurie decât aceasta nu am, ca să aud că fiii mei umblă întru adevăr."
        },
        {
          "verse": 5,
          "text": "Iubitule, cu credinţă faci oricâte faci pentru fraţi şi aceasta pentru străini,"
        },
        {
          "verse": 6,
          "text": "Care, în faţa Bisericii, au dat mărturie despre dragostea ta. Bine vei face să-i ajuţi în călătoria lor, după cum se cuvine înaintea lui Dumnezeu."
        },
        {
          "verse": 7,
          "text": "Căci pentru numele lui Hristos au plecat la drum, fără să ia nimic de la neamuri."
        },
        {
          "verse": 8,
          "text": "Noi, deci, datori suntem să sprijinim pe unii ca aceştia, ca să fim împreună-lucrători pentru adevăr."
        },
        {
          "verse": 9,
          "text": "Am scris ceva Bisericii, dar Diotref, care ţine să fie cel dintâi între ei, nu ne primeşte."
        },
        {
          "verse": 10,
          "text": "Pentru aceea, când voi veni, îi voi pomeni de faptele pe care le face, defăimându-ne cu vorbe urâte; şi nemulţumit fiind cu acestea, nici el nu primeşte pe fraţi, nici pe cei care voiesc să-i primească nu-i lasă, şi-i dă afară din Biserică."
        },
        {
          "verse": 11,
          "text": "Iubitule, nu urma răul, ci binele. Cel ce face bine din Dumnezeu este; cel ce face rău n-a văzut pe Dumnezeu."
        },
        {
          "verse": 12,
          "text": "Lui Dimitrie datu-i-s-a mărturie de către toţi şi de către însuşi adevărul; mărturie îi dăm şi noi şi ştii că mărturia noastră este adevărată."
        },
        {
          "verse": 13,
          "text": "Multe lucruri aveam să-ţi scriu; totuşi, nu voiesc să ţi le scriu cu cerneală şi condei,"
        },
        {
          "verse": 14,
          "text": "Ci nădăjduiesc să te văd în curând, şi atunci vom grăi gură către gură."
        },
        {
          "verse": 15,
          "text": "Pace ţie! Prietenii te îmbrăţişează. Îmbrăţişaţi pe prieteni, pe fiecare după numele lui."
        }
      ],
      "url": "https://www.bibliaortodoxa.ro/carte.php?id=38&cap=1"
    }
  ]
}