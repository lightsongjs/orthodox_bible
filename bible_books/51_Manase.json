{
  "id": 54,
  "book_number": 51,
  "name_en": "Prayer of Manasseh",
  "name_ro": "Manase",
  "chapter_count": 1,
  "url": "https://www.bibliaortodoxa.ro/carte.php?id=54",
  "chapters": [
    {
      "chapter": 1,
      "verses": [
        {
          "verse": 1,
          "text": "\"Doamne, Atotţiitorule, Dumnezeul părinţilor noştri, al lui Avraam, ai lui Isaac şi al lui Iacov, şi al seminţiei celei drepte a lor,"
        },
        {
          "verse": 2,
          "text": "Cel care ai făcut cerul şi pământul cu toată podoaba lor,"
        },
        {
          "verse": 3,
          "text": "Care ai legat marea cu cuvântul poruncii Tale, Care ai încuiat adâncul şi l-ai pecetluit cu numele Tău cel înfricoşător şi slăvit,"
        },
        {
          "verse": 4,
          "text": "Înaintea căruia toate se tem şl tremură din pricina atotputerniciei Tale,"
        },
        {
          "verse": 5,
          "text": "Pentru că nimeni nu poate să stea înaintea strălucirii slavei Tale şi nesuferită este mânia urgiei Tale asupra celor păcătoşi!"
        },
        {
          "verse": 6,
          "text": "Însă nemăsurată şi neajunsă este şi mila făgăduinţei Tale,"
        },
        {
          "verse": 7,
          "text": "Căci Tu eşti Domnul cel preaînalt, bun, îndelung-răbdător şi mult-milostiv, căruia îi pare rău de răutăţile oamenilor."
        },
        {
          "verse": 8,
          "text": "Tu, Doamne, după mulţimea bunătăţii Tale, ai făgăduit pocăinţă şi iertare celor ce ţi-au greşit şi după mulţimea îndurărilor Tale ai hotărât pocăinţă păcătoşilor spre mântuire. Aşadar Tu, Doamne, Dumnezeul celor drepţi, n-ai pus pocăinţă pentru cei drepţi: pentru Avraam şi Isaac şi Iacov, care nu ţi-au greşit ţie, ci ai pus pocăinţă mie păcătosului, pentru că am păcătuit mai mult decât nisipul mării."
        },
        {
          "verse": 9,
          "text": "Multe sunt fărădelegile mele şi nu sunt vrednic a căuta şi a privi înălţimea cerului din pricina mulţimii nedreptăţilor mele."
        },
        {
          "verse": 10,
          "text": "Strâns sunt eu cu multe cătuşe de fier, încât nu pot să-mi ridic capul meu şi nu am nici loc de odihnă, pentru că Te-am mâniat şi am făcut rău înaintea Ta; n-am împlinit voia Ta, nici am păzit poruncile Tale, ci am pus urâciuni şi am înmulţit smintelile."
        },
        {
          "verse": 11,
          "text": "Dar acum îmi plec genunchii inimii mele, rugând bunătatea Ta,"
        },
        {
          "verse": 12,
          "text": "Am păcătuit, Doamne, am păcătuit şi fărădelegile mele eu le cunosc,"
        },
        {
          "verse": 13,
          "text": "Însă cer, rugându-Te: Iartă-mă Doamne, iartă-mă şi nu mă pierde în fărădelegile mele şi nici nu mă osândi la întuneric sub pământ,"
        },
        {
          "verse": 14,
          "text": "Căci Tu eşti, Dumnezeule, Dumnezeul celor ce se pocăiesc. Arată-Ţi peste mine bunătatea Ta, mântuindu-mă pe mine nevrednicul, după mare mila Ta."
        },
        {
          "verse": 15,
          "text": "Şi Te voi preaslăvi în toate zilele vieţii mele. Căci pe Tine Te slăvesc toate puterile cereşti şi a Ta este slava în vecii vecilor. Amin!\""
        }
      ],
      "url": "https://www.bibliaortodoxa.ro/carte.php?id=54&cap=1"
    }
  ]
}